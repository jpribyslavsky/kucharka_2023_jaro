# GIT kuchařka kurzu DA testování

## Tatarák z olomouckých tvarůžků

### Suroviny
* 200 g olomouckých tvarůžků
* 1 větší cibule
* 100 g másla
* 1 lžička hořčice
* 1 stroužek česneku
* 1 lžička sladké papriky
* 1 lžička chilli (nemusí být)
* 2 syrové žloutky

### Postup přípravy
1. Máslo utřeme s nastrouhanými tvarůžky do pěny.
2. Přidáme nadrobno nakrájenou cibuli, papriku, hořčici, čili a natřený česnek a žloutky. 
3. Vše promícháme a podáváme na opečeném, očesnekovaném chlebu s dobře vychlazeným pivem.

Přeji dobrou chuť. Konzumaci nedoporučuji před důležitou schůzkou, pokud tedy není online :-)

_Autor: Jan Přibyslavský_

---

## Borůvkový koláč

### Suroviny
* 1/2 másla
* 3/4 hrnku cukru krupice
* 1 vanilkový cukr
* 1 balíček kypřícího prášku do pečiva
* 2 hrnky hladké mouky
* 1 hrnek mléka
* 2 vajíčka


### Postup přípravy
1. Máslo nakrájíme a smíchame s cukry a kypřícím práškem do pečiva. Nejlépe rukou jako drobenku.
2. Hrnek této směsi odložíme bokem.
3. Přimíchame mouku, mléko a vajíčka.
4. Těsto vylijeme na vymaštený a moukou vysypaný plech.
5. Na těsto dáme borůvky (nebo jiné oblíbené ovoce).
6. Zasypeme odloženou směsí.
7. Dáme péct na 180°C na cca 30 minut.

Koláč je velmi jednoduchý a rychlý a máslo mu dodá jemnou chuť. Ať vám chutná

_Autor: Andrea Muráriková_

---

## Brownies

### Suroviny
* 350 g čokolády nalámané na kousíčky
* 250 g másla nakrájeného na kousky
* 3 velká nebo 4 malá vejce
* 250g krupicového cukru
* 80g hladké mouky
* 1 lžička prášku do pečiva

### Postup přípravy
1. Troubu předehřejeme na 160°C, formu nebo pekáček vymastíme nebo vyložíme pečícím papírem.
2. Na vodní lázni rozpustíme čokoládu s máslem
3. Cukr prošleháme s vejci dohladka a opatrně vmícháme do rozpuštěné čokolády s máslem.
4. Vlijeme do formy a pečeme 30-35 minut, až se na povrchu vytvoří tenká krustička.

_Autor: Katka Staňková_

---

## Banana bread netradičně

### Suroviny
* 3 zralé banány
* 150 g rozpuštěného másla
* 1 vejce
* 2 lžíce medu
* 200 g ovesné mouky ("cca 400 g pomletých ovesných vloček")
* 1 lžička prášku do pečiva
* 1 lžička sody
* 1 lžička skořice
* špetka soli

### Postup přípravy
1. Předehřejeme troubu. Formu nebo pekáček vymastíme máslem a vysypeme stouhankou nebo kokosem.
2. Banány rozmačkáme vidličkou.
2. Přidáme vejce, máslo, med a zamícháme.
3. Přidáme všechny sypké suroviny a dobře promícháme, aby se vše spojilo. Těsto je hutnější.
4. Vlijeme do formy a pečeme na cca 160°C, zkoušíme špejlí, dokud se nelepí.

_Autor: Vlaďka Vraná_

---
